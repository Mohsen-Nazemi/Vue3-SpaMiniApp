الکل نوعی آرامبخش محسوب می شود که طول عمر کوتاهی در بدن دارد. هنگامی که الکل وارد جریان خون می شود بدن شروع به متابولیسم آن با سرعت 20 میلی گرم در دسی لیتر در ساعت می کند. این بدان معنی است که اگر میزان الکل خون شما 40 میلی گرم در دسی لیتر باشد متابولیزه الکل حدود دو ساعت طول می کشد. به گزارش هلث لاین، برای کسب اطلاعات بیشتر در مورد چرخه زندگی الکل در بدن و عوامل مهمی که باید در نظر بگیرید ادامه مطلب را بخوانید.

چه مدت طول می کشد تا اثرات الکل از بین برود؟
الکل با سرعت ثابت متابولیزه می شود، اما برخی از افراد ممکن است اثرات الکل را برای مدت طولانی تری احساس کنند به این دلیل که غلظت الکل در خون در افراد مختلف با توجه به شرایط گوناگون متفاوت است. غلظت الکل خون (BAC) به میزان الکل نسبت به مقدار آب در خون اشاره دارد. به عنوان مثال، اگر هر 2 نفر میزان الکل خون 20 میلی گرم در دسی لیتر داشته باشند الکل در هر فرد حدود یک ساعت متابولیزه می شود، اما غلظت الکل خون آنها می تواند بسیار متفاوت باشد. عوامل زیادی می توانند بر غلظت الکل خون و نحوه واکنش فرد نسبت به الکل تاثیر بگذارند، از جمله:
سن
وزن
نوشیدن الکل با معده خالی
داروها
بیماری کبد
همچنین مهم است بدانید میزان الکل در نوشیدنی چقدر است زیرا این امر تعیین می کند برای متابولیزه کردن نوشیدنی چه مدت زمان لازم است. به عنوان مثال، برخی از آبجوها دارای الکل بیشتری هستند که بر میزان الکل مصرفی فرد از یک نوشیدنی تاثیر می گذارد. اقدامات خاصی وجود دارد که می توانید برای کمک به کاهش اثرات الکل انجام دهید.غذا به بدن در جذب الکل کمک می کند. آب به کاهش غلظت الکل خون کمک می کند اگرچه سوخت و ساز 20 میلی گرم در دسی لیتر الکل هنوز یک ساعت طول می کشد.
از مصرف کافئین خودداری کنید، این یک افسانه است که قهوه، نوشیدنی های انرژی زا یا هر نوع نوشیدنی مشابه سریع تر مسمومیت را تسکین می دهد.

چگونه الکل متابولیزه می شود؟
وقتی الکل مصرف می کنید نخست وارد سیستم هضم می شود. با این حال، الکل مانند غذا و سایر نوشیدنی ها هضم نمی شود. حدود 20 درصد الکل از یک نوشیدنی به طور مستقیم به رگ های خونی منتقل می شود. از آنجا، آن را به مغز منتقل می کند بقیه 80 درصد به روده کوچک سپس به طور مستقیم به جریان خون می رود. مرحله آخر چرخه زندگی الکل حذف آن از بدن توسط کبد است، بنابراین وجود هر مشکلی در کبد می تواند این روند را آهسته کند.

تست تنفسی الکل و آزمایش ادرار
آزمایش ادرار می تواند الکل را مدت ها بعد از آخرین نوشیدنی تشخیص دهد، این آزمایش به دنبال ردیابی اثر متابولیت های الکل است. آزمایش ادرار به طور متوسط الکل را بین 12 تا 48 ساعت پس از نوشیدن تشخیص می دهد. آزمایش پیشرفته تر نیز وجود الکل در ادرار را 80 ساعت پس از نوشیدن نشان می دهد.
تست الکل تنفسی می تواند الکل را در یک بازه زمانی کوتاه تر تشخیص دهد. این آزمایش به طور متوسط حدود 24 ساعت است. دستگاه کوچکی به نام دستگاه تست تنفسی غلظت الکل خون را اندازه گیری می کند. هر عدد بالاتر از 02/0 برای رانندگی یا سایر کارهای مبتنی بر رعایت ایمنی غیر ایمن تشخیص داده می شود.
الکل تا 90 روز در موها باقی می ماند، همچنین می تواند به طور موقت در بزاق، عرق و خون نیز تشخیص داده شود.