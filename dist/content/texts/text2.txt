موز از جمله سالم ترین کربوهیدرات ها به شمار می آید و سرشار از پتاسیم، فولات تنظیم کننده خلق و خو، تریپتوفان و کربوهیدرات های انرژی دهنده است. اما با وجود همه موارد خوب موجود در یک عدد موز، انتخاب نادرست می تواند آن را به گزینه بدی برای کاهش وزن تبدیل کند نه اینکه ضرر داشته باشد، اما خوردن آن گزینه عالی برای شما با هدف لاغری محسوب نمی شود. هر مرحله از رسیدن موز مزایا و معایب خاص خود را دارد. به گزارش تایمزسوفاندیا، در اینجا بدترین و بهترین انتخاب موز برای کاهش وزن برای شما توضیح داده می شود.
موز قهوه ای یا بیش از حد رسیده، بدترین انتخاب
نتایج مطالعات نشان می دهد موزهای بیش از حد رسیده که دارای لکه های قهوه ای هستند بدترین انتخاب محسوب می شوند زیرا با رسیده شدن موز نشاسته مفید شروع به تجزیه و تبدیل به قند می کند. یک عدد موز متوسط بیش از حد رسیده حاوی 17.4 گرم قند است در حالی که یک عدد موز زرد رنگ به همان اندازه فقط 14.4 گرم قند دارد. این بدان معنی است که 3 گرم قند از گلوکز و فروکتوز در موزهای رسیده بیشتر است. محتوای قند موجود در آن افزایش می یابد زیرا نشاسته موجود در موز که یک کربوهیدرات پیچیده است به طور طبیعی با گذشت زمان به قند ساده تجزیه می شود. یک عدد موز زرد رنگ حاوی 35/6 گرم نشاسته است که در موزهای رسیده 0.45 گرم کاهش می یابد. علاوه بر این، موزهای رسیده فیبر کمتری دارند یک عدد موز رسیده 1.9 گرم فیبر دارد در حالی که موز زرد رنگ دارای 3.1 گرم فیبر است که موز زرد رنگ را برای هضم غذا به گزینه عالی تبدیل می کند. بر اساس نتایج یک مطالعه که در ژورنال “Diabetic Medicine” منتشر شده است قند خون افراد مبتلا به دیابت در مقایسه با زمانی که آنها موزهای نارس مصرف می کنند افزایش نمی یاید. آخرین گزینه، اما پراهمیت ترین نکته این است که سطح ریز مغذی های موز رسیده نیز کاهش می یابد.
بیشتربخوانیم:فواید مصرف موز از نظر متخصصین تغذیه
موز زرد رنگ، انتخاب خوب
یک عدد موز زرد رنگ استاندارد احتمال می رود بهترین گزینه برای شما باشد. یک عدد موز زرد رنگ انتخاب مناسبی است که با خوردن آن می توان تمام فواید موز را به دست آورد.
بیشتربخوانیم:درمان مشکلات پوستی با پوست موز
موز سبز رنگ، بهترین انتخاب برای کاهش وزن
موز نارس یا سبز رنگ به دلیل داشتن محتوای قند کمتر و نشاسته مقاوم تر شناخته شده اند. نشاسته مقاومتی موجود در موز نارس برای هضم غذا مفید است زیرا نمی تواند توسط آنزیم های معده تجزیه شود، بنابراین برای مدت طولانی تری احساس سیری در فرد ایجاد می کند. علاوه بر این، می توانید به اسموتی خود موز سبز اضافه کنید. هنگام صحبت از کاهش وزن نشاسته مقاوم و مقدار کم قند موز سبز باعث می شود که اگر می خواهید وزن کم کنید بهترین انتخاب شما باشد. با این حال، گنجاندن آن در رژیم غذایی روزانه کمی سخت است بعد از آن بهترین گزینه انتخابی موز زرد رنگ است. موز بیش از حد رسیده قند بالاتری دارد، اما با ترکیب آن با مواد غذایی مانند کره بادام زمینی، آجیل، نان غلات سبوس دار، جو دوسر در مقایسه با نان سفید ساده هنوز هم می توانند گزینه سالمی باشد.